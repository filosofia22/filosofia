<!DOCTYPE html>
<html lang="fi" prefix="og: https://ogp.me/ns#">

<head>
  <!-- Sivuston metatiedot -->
  <link rel="stylesheet" href="tyyli.css">
  <meta charset="utf-8">
  <meta name="viewport" content="width=device-width, initial-scale=1, viewport-fit=cover">
</head>

<main>
  <h1>Palkkatyö</h1>
  <p>Tämä pohdiskelma palkkatyöstä on minulle tärkeä, sillä jos ikuinen pimeys vain lähestyy, tulisi meidän varmaan löytää jokin suunta elämässä. En halua oppia matematiikkaa tai historiaa, vaan oppia elämään ja kuolemaan. Minua paheksutaan, jos kyseenalaistan näinkin pyhän dogmin, mutta ehkä se ei johdu siitä, että olisin väärässä — vaan siitä, että osuin johonkin, mitä ei haluta nähdä. Sillä kukapa uskaltaisi kyseenalaistaa elämän sisällön? Se herättää pelkoa ja epätoivoa, suuttumusta ja surua. Näen jatkuvasti ympärilläni täysin sokeaa luottamusta tähän ideaan — eivätkä he ilmeisesti ole lainkaan pohtineet asiaa, vaan valittavat vain sen seuraamuksista ja menevät mukana.</p>

<p>Miksi tehdä työtä? — Luulisi, että näin keskeiseen kysymykseen olisi selkeä vastaus. Silti edes työllisyyspalveluiden tai sosiaalitoimen asiantuntijat eivät tunnu tietävän, miksi työ olisi niin tärkeää minulle. He kiertävät kysymyksen, ilmeisesti peläten sen ydintä, ja kääntävät sen turhaan kehäpäätelmään. On mielenkiintoista, että meillä on käsissämme ilmiö, joka määrittää arkemme, mutta emme vaikuta kykenevän löytämään sille vastausta.</p>

<p>Palkkatyötä pidetään jonkinlaisena pyhänä rituaalina, joka määrittää arkemme ja arvomme, jota ei pysty kyseenalaistamaan. On yleisesti uskottu, että se antaa vapauden toteuttaa unelmamme, suunnan elämälle ja avaimet onnellisuuteen. Haluaisin tässä pohdinnassa tutkia, että onko asianlaita todella näin. Opiskelemme jo lapsesta asti tätä tarkoitusta varten — joten sen tekemiselle on varmaan hyvä syy.</p>

<p>Haluan jo alkuun painottaa, että lähestyn tätä aihetta ennen kaikkea liberaalisesta, stoalaisesta ja eksistentialistisesta näkökulmasta – ja toivon, että lukija ottaa tämän huomioon. Olen hyvin tietoinen siitä, että yhteiskunta ei toimi ilman työntekijöitä, ja että kapitalistinen järjestelmä on mahdollistanut sen ylellisyyden ja elintason, josta monet meistä nykyään nauttivat. Tässä kirjoituksessa en kuitenkaan pyri tarkastelemaan järjestelmää, vaan keskityn yksilön kokemukseen. Tämä pohdiskelma ei ole logiikan kannalta vedenpitävä, eikä se siihen pyri. Aivan kuten esimerkiksi terapiat, sen tarkoitus ei ole olla "oikea", vaan toimiva. En väitä olevani oikeassa tai täydellinen, vaan haluan oppia elämään. Tämän vuoksi siinä on runsaasti retoriikkaa ja vahvaa kielenkäyttöä, jotta se toimisi kuin ravisteluna eikä akateemisena totuutena. Ratkaisu-osiossa palaan vielä yhteiskunnalliseen näkökulmaan, mutta varsinainen fokus pysyy henkilökohtaisessa pohdinnassa.</p>

<p>Haluaisin tässä ensin kertoa havainnoista, joita olen palkkatyöläisissä huomannut. On tärkeää huomioida, että nämä havainnot ovat anekdoottisia – eivät universaaleja sääntöjä palkkatyöläiselle. Ne heijastavat yksilöllistä näkökulmaa, eivät objektiivista totuutta. Uskoisin kuitenkin, että monet pystyvät samaistumaan näihin – myös minä itse. Myöskin tällein jälkiviisaudessa kun tähän kohtaan kirjoitan, haluan huomauttaa, että pohdiskelun perusteella työssä ei ole mitään vikaa — vaan ihmisessä. Tässä kuvailemani "ongelmat" voidaan helposti välttää omalla toiminnalla.</p>

<p>Toisessa osassa haluaisin pohtia, miksi ihmiset elää miten elää. Onko se järkeilyn tuottama päätös, vai kulttuurin ja kasvatuksen istuttama idea. Jos havaintoni ovat totta, miksi yhä näiden havaintojen kokijat jatkaa tekemistään. Haluaisin asettaa kriittisen tarkastelun kohteeksi joitain yleisesti hyväksyttyjä johtopäätöksiä aiheesta sekä niihin johtavia premissejä. Mielestäni jatkuva kyseenalaistaminen vahvistaa ideoita, ei heikennä — sillä en usko, että kukaan järkevä ihminen uskoo ideaan, joka ei edes päivänvaloa kestä. Annetaan siis sitä päivänvaloa näille ideoille, ja tutkitaan näitä. Pohdiskelen tässä myös onnellisuutta, vapautta, viisautta ja muita vastaavia käsitteitä.</p>

<p>Sokea joukon seuraaminen — jota ilmeisesti minunkin pitäisi tehdä työllisyyspalveluiden mukaan, koska “No miks ei” — ei itsestäni vaikuta parhaalta vaihtoehdolta. Mielestäni tämän joukon elämä ei usein näytä edes elämisen arvoiselta, enkä ole varma, haluavatko he todella elää, vai pelkäävätkö he vain kuolemaa. Joka tapauksessa, en haluaisi tällaiseen elämään joutua. Kun muistelen entisiä työkavereita tai katson omien vanhempieni elämää, olen iloinen siitä, ettei minusta tullut heidän kaltainen. Kreikkalainen filosofi Aristoteles huomautti aikanaan, että enemmistö tuntuu valitsevan elämäntyylin, joka sopii enemmän vaistomaisesti elävälle eläimelle kuin järkevälle ihmiselle. Tältä se monesti kieltämättä vaikuttaakin, joten mielestäni parempi tapa lähestyä tätä tehtävää, olisi rationaalinen pohdinta, rikastettuna empirialla — ei tämän eläimellisen joukon seuraaminen.</p>

  <h1>1 — Havaintoja</h1>
  <p>Jotta pääsisimme eteenpäin, aloittakaamme tarkastelemalla empiirisiä havaintoja, jotka ovat
    nousseet esiin omassa kokemuksessani.</p>

  <h6>Ajan puute</h6>
<p>Ensimmäinen havaintoni liittyy aikaan — tai pikemminkin sen puutteeseen. Ainakin omien kokemusteni mukaan monet palkkatyöläiset vaihtavat tietyn määrän aikaa tiettyyn määrään rahaa ja ovat sitten suorastaan vihaisia ja hämmästyneitä, kun tätä aikaa ei enää ole. Tuntipalkkalaisilla tämän vaihtokaupan ehdot lukevat erittäin selkeästi työsopimuksessa, jonka he ovat tietoisesti allekirjoittaneet.</p

<p>Mielenkiintoisinta tässä on se, että ajan puutetta — vaikka siitä valitetaan — pidetään samalla ylpeydenaiheena ja saavutuksena. Työkulttuurissa arvostetaan sitä, että työ asetetaan tärkeimmäksi tavoitteeksi, vaikka se tapahtuisi omien järkevien intressien kustannuksella.</p>

<p>Ahkeraa työntekijää ihannoidaan, esimies arvostaa ylityöhön suostuvia, ja yrittäjien kymmenien tuntien työputkia pidetään merkkinä hyvästä ihmisestä. Se, että on nukkunut vain muutaman tunnin mutta tulee töihin silti, on ylpeydenaihe. Se, että tulee töihin kipeänä ja sairastaa mielummin lomalla, on jalo teko. Se, ettei ole aikaa elää, on jollain tapaa tavoiteltavaa.</p>

<p>Aristoteles kuvaili hyvää ihmistä sellaiseksi, joka on viisas, kohtuullinen, oikeudenmukainen ja rohkea.  
Miksi nykyään ihannoimme ihmistä, joka on uhkarohkea, kohtuuton, kykenemätön ajattelemaan itse ja hakee hyväksyntää muiden sanoista?  
Niin pitkälle olemme kehittyneet — mutta miksi tässä olemme menneet takaperin?</p>

<p>Tämä paradoksi, jossa ajan puute toimii sekä valituksen että kunnianlähteenä, ei ole kuitenkaan uusi ilmiö. Roomalainen filosofi Lucius Annaeus Seneca huomasi saman jo tuhansia vuosia sitten, huomauttaessaan:
<strong>“Kiireet eivät ahdista ketään — ihmiset itse takertuvat niihin ja kuvittelevat, että kiire on todiste menestyksestä.”</strong></p>

<p>Luulisi, että nykyään, kun ihmisillä on enemmän potentiaalista vapaa-aikaa, ajan puutteen valitus vähenisi. Näin ei kuitenkaan ole käynyt. Olemme täyttäneet tämän vapautuneen ajan uusilla kiireillä, velvollisuuksilla ja tavoilla osoittaa oma arvomme. On mielestäni selvää, että lisää aikaa ei auttaisi, ellei ihminen itse muutu. Vaikka voisimme elää tuhat vuotta, löytäisimme tavan täyttää senkin ja jatkaa valitusta ajan puutteesta.</p>

<p>Ilmeisesti sosiaalisina eläiminä kaipaamme niin kovasti muiden hyväksyntää, että annamme sen ylittää oman järkemme. Tätä toimintaa kutsutaan ilmeisesti "onnellisuudeksi" suuren enemmistön toimesta. Olisi kuitenkin vaikea nähdä onnellisena henkilöä, joka on kohtuuton ja riippuvainen muiden hyväksynnästä. Ainakaan tällainen onnellisuus ei voisi olla kovin vakaata tai suurta.</p>

<p>Tähän voisi toki huomauttaa, että joku saattaa tehdä niin paljon työtä, että saa mahdollisimman paljon rahaa — mutta palaan siihen myöhemmin “Raha”-osiossa.  
Voisi myös huomauttaa, että edistys vaatii kovaa työtä — ja tämä on hyvä pointti. Mutta kyseenalaistaisin, kuinka paljon omaa elämää kannattaa uhrata "suuremman hyvän" vuoksi. Koko idea on mielestäni hieman naiivi: jos kukaan tämän tekstin lukija nyt kuolisi, maailma ei muuttuisi. Luulemme olevamme jokin päähahmo, vaikka emme ole mitään merkittävää — eikä tarvitsekaan olla.</p>

  <h6>Kohtalo</h6>
  <p>Monet tuntuvat ajattelevan palkkatyötä kuin se olisi jokin ennalta määrätty kohtalo. Elämässä varmaan onkin useita deterministisiä seikkoja, mutta en usko niiden ulottuvan tähän aiheeseen. Olen huomannut, että ihmiset esimerkiksi hankkivat lemmikkejä, lapsia, talon, ystäviä ja muuta omaisuutta, ja sitten ovat uupuneita kun näitä seikkoja on nyt elätettävä.</p>

<p>Työtä ei voi lopettaa, koska lapset ja lemmikit tarvitsevat ruokaa, talon lainaa pitää maksaa, kavereiden kanssa pitää mennä ulos ja autokin pitää korjata. Valitamme kohtaloa, vaikka on selvää, että olemme sen ihan itse kirjoittaneet. On mielestäni päivänselvää, että hankkimalla ulkoisia seikkoja mielihalujen vuoksi, joutuu näistä myös kantamaan vastuun.</p>

<p>Ilmeisesti asianlaita on niin, että kuvittelemme tämän nykyisen kärsimyksemme olevan jokin lippu onnellisuuteen myöhemmin. Tämä näkyy “sitten kun” -pohjaisissa perusteluissa: sitten kun viikonloppu tulee, sitten kun talo on maksettu, sitten kun lapset ovat isoja, sitten kun pääsee eläkkeelle. On kuitenkin mielenkiintoista, että tämä mentaliteetti ei rajoitu nuoriin, vaan näkyy usein myös vanhoilla ihmisillä — jopa niillä, jotka lähestyvät elämänsä loppua. Ikään kuin elämä olisi aina vasta tulossa, mutta ei koskaan tässä.</p>

  <h6>Suomalaisuus</h6>
  <p>Seuraava havaintoni liittyy kulttuuriin ja tapoihin. Monet vaikuttavat omaavan niin sanotun “suomalaisen asenteen”, joka toimii ylempien havaintojen selkärankana. Valittaminen (kuten minäkin tässä teen), itsensä uhraaminen suuremman hyvän vuoksi, dogmaattisuus ja sisu vaikuttavat olevan tämän ytimessä.</p>

<p>Ilmeisesti joillekin on ylpeydenaihe olla suomalainen ja toimia sen arvojen mukaisesti — vaikka he eivät ole sitä valinneet. Tämä on yhtä typerää kuin ylpeily valkoihoisuudella. En tiedä, kuinka tyhjä ihmisen elämä tulee olla, jos synnynnäinen maantieteellinen sijainti on hänen ylpeydenaiheensa. Johonkin suurempaan hyvään kuuluminen antaa ilmeisesti rauhaa ihmiselle, joilla ei omia arvoja tai järkeä ole. Tiedostan, että tässä on vahva kaikukammio ilmiö, sillä olen ollut vain suomessa. Samaa ilmiötä näkyy varmasti jokaisessa maassa. Toki vapaus, tasa-arvo ja sananvapaus kuuluvat myös tämän ytimeen. Mutta se, toteutuvatko nämä arjessa, onkin seuraava aiheemme.</p>

  <h1>2 — Miksi näin teemme?</h1>
  <h6>Enemmistö</h6>
  <p>Yksi syy tähän lienee John Stuart Millin esittämässä ideassa:
    sovinnaisuuden tyranniassa. Tämä voima on täysin näkymätön, mutta
    kuten pohdiskelussa huomaamme – äärettömän vahva. Se on
    yhteiskunnan painostusta mukautua vallitseviin normeihin, vaikka ne
    eivät perustuisi loogisiin perusteluihin tai omiin arvoihin. Ihmiset eivät
    uskalla kyseenalaistaa tai poiketa, peläten sosiaalista hyljeksintää,
    syrjintää, muutosta ja häpeää.</p>

  <p>Minuakin tullaan kutsumaan laiskaksi ja typeräksi, jos enemmistöä
    kyseenalaistan. Minulle nauretaan ja minua halveksitaan tällaisesta
    petturuudesta. Esitämme puolustavamme vapautta, tasa-arvoa ja
    sananvapautta, mutta arjessa toimimme täysin tätä vastaan. Kiivaasti
    puolustamme maamme arvoja, emmekä vaikuta edes ymmärtävän, mitä
    ne tarkoittavat. En rehellisesti puhuttuna uskalla näistä edes puhua
    kasvotusten ihmisille, koska tämä on kielletty aihe.</p>

  <p>Palkkatyö määrittää meidän arvomme yhteiskunnassa – näin ainakin
    kuvittelemme alitajuisesti. Kauppias nähdään täysin eri valossa kuin
    johtava ylilääkäri. Vaikka molemmat tekevät työnsä, yhteiskunta arvottaa
    heidät eri tavoin – ei työn sisällön, vaan statuksen perusteella. Lapsille
    opetamme, ettei kirjaa tule arvioida kannen perusteella – mutta juuri tätä
    me teemme. Meitä pelottaa poiketa tästä, ja olemme valmiita valittaen
    kärsimään, kuin kyseenalaistamaan mitään. En väitä, että työnteko olisi
    typerää. Mutta kyllä kyseenalaistaisin, tekeekö työtä omista syistään –
    vai muita miellyttääkseen.</p>

  <h6>Raha</h6>
  <p>Toiseksi yleiseksi syyksi palkkatyölle nousee raha, jolla voi ostaa asioita, jotka tuottavat onnellisuutta,
    vapautta ja tekemistä. Tätä pidetään
    niin itsestäänselvänä, että harva kyseenalaistaa sitä. Tai kuten olemme jo todenneet – harvoin ajattelemme asioita. Raha
    itsessään ei ole erikoista, mutta sen avulla saatavat asiat tuottavat meille hyvää. Haluaisin pohtia, voiko rahalla
    oikeasti ostaa
    todellista onnellisuutta, vapautta ja muita haluamiamme hyviä asioita. Tässä pohdinnassa stoalaisuuden vaikutus
    näkyy jo kaukaa, mutta
    pyrin olemaan mahdollisimman objektiivinen. Koska aihe on metafyysinen ja abstrakti, objektiivista vastausta on
    vaikea löytää, joten
    esitän lukijalle kysymyksiä niihin kohtiin, joihin varmaa vastausta ei ole.
  </p>

  <p>Jos perehdymme empiriaan, huomaamme, että raha korreloi onnellisuuden kanssa, mutta suhde ei ole lineaarinen. Kun
    perustarpeet on täytetty,
    lisää raha ei enää välttämättä tuo lisää onnellisuutta yhtä paljoa. Arvostaisin tässä kuitenki Humen lakia: tosiasioista ei voi suoraan
    vetää johtopäätöstä,
    miten asioiden pitäisi olla. Esimerkiksi Anaksagoras huomautti,
    että enemmistöstä
    todellisesti onnellinen vaikuttaisi varmaan oudolta. Ehkä enemmistön käsitys onnellisuudesta onkin vain puutteellinen.
  </p>

  <p>On myös hyvä muistaa hedoninen adaptaatio, ilmiö jossa totumme nopeasti uusiin hyviin asioihin, ja ne muuttuvat
    meille
    tavalliseksi perustasoksi.
    Uusi esine voi tuntua hienolta nyt, mutta pian haluamme jo jotain uutta. Tämä jatkuva haluamisen kierre on
    kyseenalainen tapa tavoitella
    onnellisuutta. Miten voisi olla onnellinen, jos kokee, ettei koskaan ole tarpeeksi? Esimerkiksi buddhalainen munkki,
    joka elää pelkän
    kupin kanssa, voi olla täydellisessä mielenrauhassa, kun taas rikas toimitusjohtaja saattaa seistä itsemurhan
    porteilla.
    Todellinen onnellisuus on
    ilmeisesti jotain syvempää – jotain, mitä emme heti näe tai ymmärrä.
  </p>

  <p>Olettakaamme, että onnellinen, vapaa ja rauhassa oleva on se, jolla on kaikki mitä hän haluaa. Eikö silloin ole loogista vähentää mielihaluja, jotta pääsisi tähän tavoitteeseen?  
Sillä jos vain ruokimme haluja, niitä tulee aina vain lisää, emmekä koskaan pääse perille.  
Tavoittelisimme silloin liikkuvaa maalia: joka kerta kun saavutamme jotain, uusi tavoite syntyy.  
Olisi vaikea nähdä tällaista ihmistä onnelliseksi — tai varsinkaan vapaaksi — jos hän jatkuvasti kituu asioiden puutteesta tai tukehtuu niiden liiallisuuteen.  
Sanoisin, että tällainen ihminen on ennemminkin omien mielihalujensa orja.  
Miten voisikaan olla onnellinen, jos uskoo, että elämästä aina puuttuu jotain?</p>

<p>Miksi työskentelemme vaikeroiden saadaksemme haluamamme asioita loputtomiin? Ahdistuneina ja kahlittuina joudumme niihin sitoutumaan — ja lopulta itkien menetämme ne.  
Mitä oikein oletamme tapahtuvan, kun saamme haluamamme? Että elämä olisi sen jälkeen yhtä juhlaa loppuun asti?  
En näe, että asianlaita olisi lainkaan näin.  
Vanhatkin ihmiset jahtaavat yhä asioita, vaikka loppu on jo nurkan takana.  
Miten voi kuolla rauhassa, jos luulee, että aina on jokin kesken ja jokin puuttuu?  
Entä jos kaikki on jo tässä?  
Ehkä elämä ei ole jatkuva pyrkimys johonkin — vaan tila, jossa voi olla.</p>

  <p>Haaveilemme lomamatkoista ja tavaroista, mutta mitä hyvää niissä on, jos joudumme sietämään ne oman itsensä kanssa? Mitä veneily auttaa miestä, joka suuttuu jo sitä rakentaessa?
    Syytämme usein olosuhteita ja puutteita, mutta mitä niiden muuttaminen voisi korjata, jos itse pysymme
    muuttumattomina? Sovinnaisuuden tyranniasta voi irtaantua, tavat ja tottumukset hylätä – ja tulla viimein oman
    itsensä herraksi. Se, ei tavara eikä status, saattaa olla suurin ja riippumattomin onnellisuuden ja vapauden lähde.</p>

<p>Tähän voisi vastata, että jos jokin, kuten raha, tekee onnelliseksi eikä vahingoita muita, mitä haittaa siitä on? — Tämä on täysin totta. Mutta väite sisältää premissin: että ihminen tietää olevansa onnellinen.</p>

<p>Uskoisin, että onnellisuus ei ole binäärinen tila, vaan jonkinlainen liukusäädin, että voi olla enemmän tai vähemmän onnellinen. Mutta mistä tiedämme, missä kohtaa tätä säätöä olemme, jos emme ole koskaan kokeneet huippua? Kaikkien mielten adaptaatioiden vuoksi, pystyykö huippua edes olemaan?</p>

<p>Ainakin jos huomaa Havainto-osion seikkojen koskevan itseä, olisi vaikea uskoa, että kyseinen onnellisuus olisi kovin suurta. Ehkä kyse ei olekaan onnellisuudesta, vaan tottumuksesta. Ehkä kyse on siitä, ettei ole koskaan pysähtynyt kysymään, mitä onnellisuus edes tarkoittaa. Ehkä vain ei ole koskaan edes maistanut todellista onnellisuutta. En tietenkään voi sanoa muille mitä tehdä, eikä minun edes tarvitse, sillä jonkun huono elämä vaikuttaa häneen itseensä, ei minuun. Mutta kyllä kehottaisin kysymään itseltä, onko oikeasti onnellinen?</p>


  <h6>Merkitys</h6>
  <p>Kolmas syy lienee merkityksen tunne. Palkkatyö on monille elämän täyte, ja ilman sitä on vain tyhjä sivu. En väitä,
    että palkkatyön käyttäminen täytteenä olisi jotenkin väärin. Mutta kyllä miettisin — etenkin jos huomaa noiden
    havaintojen osuvan kohdalleen omassa itsessään — että olisiko parempia tapoja se täyttää.
  <p>

  <p>Ehkä täytteen etsiminen on jo harha-askel. Miksi etsimme jotain merkitystä ja tarkoitusta elämään? Jos lopussa
    odottaa vain ikuinen pimeys, miksi stressata omaa tarkoitustaan — ehkä sellaista ei ole. Kuten Marcus Aurelius
    luonnehti:<strong>"Muista, että ennen pitkää sekä sinä että hän olette kuolleet, ja ettei hetken kuluttua nimeännekään enää
    ole jäljellä."</strong></p>

  <h1>Ratkaisu</h1>
<p>Palatkaamme alkuperäiseen kysymykseen: miksi tehdä työtä? Ehkä se on väärä kysymys. Jos olemme purkaneet kaiken ylimääräisen — tottumuksen, tapojen istuttamat ohjeet, kulttuuriset rakenteet — meillä on jäljellä vain tyhjä sivu. Ei ole enää syytä tehdä työtä. “Meidät on tuomittu olemaan vapaita”, kuten Jean-Paul Sartre sanoi. Ehkä parempi kysymys on: miksi elää? Ja kuuluuko työnteko tähän elämisen tarkoitukseen?</p>

<p>Jos elämällä ei todella ole tarkoitusta, ja olemme tuomittuja olemaan vapaita, eikö sen eläminen hyvin ole parempi kuin huonosti — oli se minkä pituinen tahansa? Maailmaa emme voi muuttaa, ja sen jatkuva murehtiminen vie voimat sieltä, missä voisimme vaikuttaa. Hyve-etiikan mukaan, hyvä elämä tarkoittaisi onnellista ja kukoistavaa elämää. Voimme toimia omassa elämässämme hyveellisesti, eli oikeudenmukaisesti, viisaasti, rohkeasti ja kohtuullisesti — ja saavuttaa sen, mitä rikkaat eivät koskaan voi: päämääränsä. Toimimalla itsenäisesti omien arvojen mukaisesti, kaksikymmentä vuotta hyvää elämää on varmasti parempi kuin kahdeksankymmentä vuotta muiden sanojen mukaan tanssimista. Palkkatyö voi kuulua tähän yhtälöön, jos se edesauttaa hyveiden harjoittamista, sekä antaa keinon toimeentuloon. Mutta se voi myös ajaa meidät paheiden polulle — sillä kuten Seneca sanoi, <br><strong>“Paheet hiipivät sisäämme hyveiden nimissä.”</strong></p>

<p>On hyvä huomioida, että toimeentulo ei vaadi paljoa. Vuonna 2025 Kela arvioi, että toimeentuloon riittää noin 593 € kuukaudessa, plus kohtuullinen vuokra ja laskut. Tämä on saavutettavissa jopa osa-aikatyöllä minimipalkalla. Ilmeisesti haluamme hyvin paljon — mutta tarvitsemme vain hyvin vähän.</p>

<p>Tämän voi saavuttaa sosiaalietuuksilla, mutta se olisi kieltämättä epäoikeudenmukaista, jos ei pyritä antamaan takaisin samassa suhteessa kuin ottaa. Jos aikomuksemme on onnellisuus, toimeentulo ja hyveellinen elämä, voisi palkkatyö olla yksi tapa saavuttaa tämä päämäärä, sillä pelkkä työ ei itse ole päämäärä, kuten monet tuntuvat ajattelevan.</p>

<p>Viisaus ei tarkoita titteliä, kirjojen määrää tai nokkelia sanoja — vaan kykyä elää järjen mukaisesti. Ilman viisautta oikeudenmukaisuus on sokeaa sääntöjen noudattamista, rohkeus muuttuu uhkarohkeudeksi ja kohtuullisuus peloksi. Viisaan päätöksentekoa ohjaavat loogiset perustelut ja todisteet — ei miellyttämisen tarve tai auktoriteetin pelko.</p>

<p>Esimerkiksi koulun mallioppilas saattaa palvoa auktoriteettia sokeasti, mutta ei etsi totuutta. Hän haluaa olla “oikeassa” egonsa vuoksi, ei siksi että toimisi oikein. Arjessa hän saattaa käyttäytyä vastuuttomasti, koska hänelle riittää tieto oikeasta — ei sen toteuttaminen. Tällainen henkilö ei ole viisas, vaan omaa hyvän muistin ja erehtyy pitämään sitä viisautena. Tietokirja voi sisältää paljon tietoa, mutta ilman oikeaa toimintaa, se ei ole viisas — aivan kuten mallioppilas, joka ei elä oppimaansa todeksi.</p>

<p>Rohkeudella en tarkoita sitä, mitä sillä yleensä tarkoitetaan. Monille rohkeus merkitsee typeriä tekoja muiden edessä tai sokeaa uhkarohkeutta.  
Se rohkeus, jota tarkoitan, on rohkeutta toimia oikein. Viisas saattaa tietää, mikä on oikein — mutta ilman rohkeutta toimia sen mukaan, viisaus jää vain ajatukseksi.  
Rohkea ei pelkää muiden sanoja, vaan toimii arvojensa ja parhaiden mahdollisten perustelujen mukaisesti. Hän uskaltaa kyseenalaistaa auktoriteetin, jos uskoo sen olevan totuudenmukaista.  
Rohkeutta on ohjata omaa elämää ja tehdä oikein — riippumatta siitä, mitä muut sanovat tai tekevät.</p>

<p>Koska tarvitsemme yhteiskuntaa elämiseen, on oikeudenmukaisuus sen kivijalka. Se suojaa meitä väärinkäytöltä ja mahdollistaa yhteisön vakauden.  
Oikeudenmukaisuus ei kuitenkaan tarkoita auktoriteetin palvontaa — vaan oikein toimimista, mikä vaatii viisautta ja rohkeutta.  
Oikeudenmukainen ihminen ei kanna syyllisyyttä, koska hän tietää toimivansa oikein — riippumatta siitä, mitä maailmassa tapahtuu.  
Ja se on ainoa mitä hän voi tehdä.</p>

<p>Kohtuullisuus toimii kaikkien hyveiden selkärankana — se pitää meidät tasapainossa.  
Aristoteles kutsui tätä tasapainoa aikanaan kultaiseksi keskitieksi: ei liikaa, ei liian vähän, vaan juuri oikein.  
Ilman kohtuullisuutta, rahan tarve muuttuu ahneudeksi, valta tyranniaksi, nautinto riippuvuudeksi, rohkeus uhkarohkeudeksi ja viisaus egoismiksi.</p>

  <h6>Utilitarismi</h6>
  <p>Jos hyve-etiikan kultainen keskitie vaikuttaa liian metafyysiseltä jeesustelulta, ei hätää – utilitaristinen
    lähestymistapa voi tarjota konkreettisemman ratkaisun. Tämä perustuu samoihin premisseihin, että elämällä ei ole tarkoitusta, mutta on parempi elää se hyvin kuin huonosti, ja tähän hyvään elämään kuuluu onnellisuus ja kärsimys. Lainatakseni John Stuart Millin määritelmää:<br> <strong>“Utilitaristisen
    opin mukaan onnellisuus on ainoa asia, joka on tavoittelemisen arvoista päämääränä. Kaikki muut asiat ovat
    tavoittelemisen arvoisia ainoastaan keinona tämän päämäärän saavuttamiseksi.”</strong></p>

  <p>Utilitarismin mukaan kaikki käsitteet – kuten vapaus, merkitys ja työnteko – saavat arvonsa siitä, että ne
    edistävät onnellisuutta ja vähentävät kärsimystä. Vapaus on arvokasta, koska se tuottaa onnellisuutta; kahleissa
    oleminen taas tuottaa kärsimystä. Työnteko on arvokasta, jos se lisää onnellisuutta enemmän kuin sen puute.
    Merkityksen tunne lisää hyvinvointia, kun taas merkityksettömyys aiheuttaa kärsimystä. Utilitaristi ottaa huomioon
    kaikkien tuntevien olentojen hyvinvoinnin ja pyrkii maksimoimaan sen kokonaisuutena. Tämän ajattelutavan mukaan
    työnteko – jopa epämiellyttävä – olisi hyväksyttävää, jos se tuottaa enemmän onnellisuutta kuin kärsimystä
    kokonaisuudessaan. Tämä kokonaishyödyn laskeminen onkin utilitarismin suurin haaste.</p>

  <p>Yksi tapa toteuttaa utilitarismia käytännössä on efektiivinen altruismi. Jos tavoitteena on maksimoida hyvinvointi
    ja minimoida kärsimys – ja vieläpä mitattavalla tavalla – tarjoaa tämä suuntaus konkreettisia ratkaisuja.
    Efektiiviset altruistit pyrkivät usein korkeapalkkaisiin töihin voidakseen lahjoittaa mahdollisimman suuren osan
    tuloistaan kustannustehokkaimpiin hyväntekeväisyyksiin. Useat järjestöt vetoavat lähinnä tunteisiin eivätkä tarjoa
    näyttöä vaikuttavuudestaan. Esimerkiksi: 200 000 dollarilla voidaan kouluttaa opaskoira sokealle, mikä on
    yksilöllisesti arvokasta – mutta samalla summalla voidaan jakaa noin 28 571 annosta malarialääkettä kehitysmaihin.
    Jos tavoitteena on maksimoida autetut elämät tai vähennetyt kärsimyksen yksiköt, jälkimmäinen voi olla tehokkaampi
    valinta.</p>

</main>
</body>

</html>
