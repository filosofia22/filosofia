<!DOCTYPE html>
<html lang="fi" prefix="og: https://ogp.me/ns#">

<head>
  <!-- Sivuston metatiedot -->
  <link rel="stylesheet" href="tyyli.css">
  <meta charset="utf-8">
  <meta name="viewport" content="width=device-width, initial-scale=1, viewport-fit=cover">
</head>

<main>

<button id="themeToggle" aria-pressed="false">Vaihda vaalea teema</button>

  <h1>Palkkatyö</h1>
<p>Ennen kuin edes aloitan, olen hyvin tietoinen siitä, että yhteiskunta ei toimi ilman työntekijöitä, ja että kapitalistinen järjestelmä on mahdollistanut sen ylellisyyden ja elintason, josta monet meistä nykyään nauttivat. Tässä kirjoituksessa en kuitenkaan pyri tarkastelemaan järjestelmää, en pohdi tätä poliittisesta ja suuremman hyvän näkökulmasta, vaan keskityn yksilön kokemukseen. Tämä ei noudata tyypillistä akateemista rakennetta ja standardeja, eikä täydellistä logiikkaa. Se sisältää runsaasti retoriikkaa, sekä monien filosofien ajatuksia eikä vain omiani. Tämä on tahalteen provosoiva, sillä sen tarkoitus ei ole miellyttää, vaan ravistella.</p>

<p>Tämä pohdiskelma palkkatyöstä on minulle tärkeä, sillä jos ikuinen pimeys vain odottaa, tulisi meidän varmaan löytää jokin suunta elämässä. En halua juosta hedonista oravanpyörää loputtomasti, haluan oppia elämään rauhassa. En halua seurata muiden dogmeja, haluan kyetä kuolemaan hyvillä mielin. En halua miellyttää muita, haluan miellyttää itseäni. Minua paheksutaan, jos kyseenalaistan näinkin pyhän dogmin, mutta ehkä se ei johdu siitä, että olisin väärässä — vaan siitä, että osuin johonkin, mitä ei haluta nähdä. Sillä kukapa uskaltaisi kyseenalaistaa yhden elämän suurimmista sisällöistä? Se herättää pelkoa ja epätoivoa, suuttumusta ja surua. Näen jatkuvasti ympärilläni täysin sokeaa luottamusta tähän ideaan — eivätkä he ilmeisesti ole lainkaan pohtineet asiaa, vaan valittavat vain sen seuraamuksista ja menevät mukana. Kuten roomalainen filosofi Seneca aikanaan sanoi: <strong>"On vain vähän niitä, jotka ohjaavat itseään ja tehtäviään; muut eivät edes kulje tietänsä, vaan heitä kuljetetaan niin kuin virta vie mukanaan kaikkia siinä uivia esineitä."</strong>

<p>Miksi tehdä työtä? — Luulisi, että näin keskeiseen kysymykseen olisi selkeä vastaus, valmistaudummehan siihen lapsesta asti. Silti edes työllisyyspalveluiden tai sosiaalitoimen asiantuntijat eivät tunnu tietävän, miksi työ olisi niin tärkeää minulle yksilönä. He kiertävät kysymyksen, ilmeisesti peläten sen ydintä, ja kääntävät sen turhaan kehäpäätelmään, emmekä saavuta mitään. On mielenkiintoista, että meillä on käsissämme ilmiö, jonka kuuluisi määrittää arkemme, enkä vaikuta saavan siihen selkeää vastausta. He ilmeisesti olettavat, että kaikkihan ovat heidän kaltaisia dogmaatikkoja, jolloin moiset kysymykset ovat vääriä ja kiellettyjä, turhia ja tyhmiä. Ei edes sataa vuotta ja olen ikuisessa pimeydessä, miksi käyttäisin tämän pienen hetkeni palvellen jotain suurempaa hyvää ja miellyttääkseni muita? Palkkatyötä pidetään jonkinlaisena pyhänä rituaalina, joka määrittää arkemme ja arvomme, jota ei pysty kyseenalaistamaan. On yleisesti uskottu, että se antaa vapauden toteuttaa unelmamme, suunnan elämälle ja avaimet onnellisuuteen. Haluaisin tässä pohdinnassa tutkia, että onko asianlaita todella näin. Tämä sokea joukon seuraaminen — jota ilmeisesti minunkin pitäisi tehdä työllisyyspalveluiden mukaan, koska “No miks ei” — ei itsestäni vaikuta parhaalta vaihtoehdolta. Mielestäni tämän joukon elämä ei usein näytä edes elämisen arvoiselta, enkä ole varma, haluavatko he todella elää, vai pelkäävätkö he vain kuolemaa. Joka tapauksessa, en haluaisi tällaiseen elämään joutua. Kun muistelen entisiä työkavereita tai katson omien vanhempieni elämää, olen iloinen siitä, ettei minusta tullut heidän kaltainen. Kreikkalainen filosofi Aristoteles huomautti aikanaan, että enemmistö tuntuu valitsevan elämäntyylin, joka sopii enemmän vaistomaisesti elävälle eläimelle kuin järkevälle ihmiselle. Tältä se monesti kieltämättä vaikuttaakin, joten mielestäni parempi tapa lähestyä tätä tehtävää, olisi rationaalinen pohdinta, rikastettuna empirialla — ei tämän eläimellisen joukon seuraaminen.</p>

<p>Haluaisin tässä ensin kertoa havainnoista, joita olen palkkatyöläisissä huomannut. On tärkeää huomioida, että nämä havainnot ovat anekdoottisia – eivät universaaleja sääntöjä palkkatyöläiselle. Ne heijastavat yksilöllistä näkökulmaa, eivät objektiivista totuutta. Uskoisin kuitenkin, että monet pystyvät samaistumaan näihin – myös minä itse. Toisessa osassa haluaisin pohtia, miksi ihmiset elää miten elää. Onko se järkeilyn tuottama päätös, vai kulttuurin ja kasvatuksen istuttama idea. Jos havaintoni ovat totta, miksi yhä näiden havaintojen kokijat jatkaa tekemistään. Haluaisin asettaa kriittisen tarkastelun kohteeksi joitain yleisesti hyväksyttyjä johtopäätöksiä aiheesta sekä niihin johtavia premissejä. Mielestäni jatkuva kyseenalaistaminen vahvistaa ideoita, ei heikennä — sillä en usko, että kukaan järkevä ihminen uskoo ideaan, joka ei edes päivänvaloa kestä. Pohdiskelen tässä myös onnellisuutta, vapautta, viisautta ja muita vastaavia käsitteitä, sillä niiden uskotaan liittyvän tähän aiheeseemme.</p>

  <h1>1 — Havaintoja</h1>

  <h6>Ajan puute</h6>
<p>Ensimmäinen havaintoni liittyy aikaan — tai pikemminkin sen puutteeseen. Ainakin omien kokemusteni mukaan, monet palkkatyöläiset vaihtavat tietyn määrän aikaa tiettyyn määrään rahaa, ja ovat sitten suorastaan vihaisia ja hämmästyneitä, kun tätä aikaa ei enää ole. Tuntipalkkalaisilla tämän vaihtokaupan ehdot lukevat erittäin selkeästi työsopimuksessa, jonka he ovat tietoisesti allekirjoittaneet. Tämä hulluus ei vain lopu siihen, vaan tätä ajan puutetta pidetään ihan ylpeydenaiheena ja jonain saavutuksena. Sitä ylistetään, joka uhraa mahdollisimman paljon itsestään suuremman hyvän vuoksi, tavoittelee loputtomia hedonisia nautintoja ja elää muiden hyväksynnän vuoksi. Toki tämä ei ole uusi ilmiö, sillä jo tuhansia vuosia sitten Seneca kirjoitti että: <strong>"Kiireet eivät ahdista ketään: ihmiset itse takertuvat niihin ja kuvittelevat, että kiire on todiste menestyksestä."</strong></p>

<p>Miksi ylistämme sellaista käytöstä? Antiikin ajan filosofit kuvaili aikanaan hyvää ihmistä ja miehekästä miestä sellaiseksi, joka on viisas, kohtuullinen, rohkea ja oikeudenmukainen — miksi nykyään olemme tämän vastakohdassa? Miksi ylistämme sitä, kuka on niin pelkuri, ettei uskalla elää omilla ehdoilla, sitä, kuka on niin kohtuuton ettei nautintojen himolle ole loppua, sitä, joka on niin typerä ettei itse kykene ajattelemaan?</p>

<p>Voisi huomauttaa, että jos tämä tekee hänet onnelliseksi, mitä se haittaa? Ja tämä on täysin totta. Mutta siinä on piilopremissi, että hän olisi onnellinen. Ainakin omien anekdoottien mukaan, he ei vaikuta erityisen onnellisilta. He vaikuttavat olevan jumissa ja kahlittuina, ja luulee sitä onnellisuudeksi, koska kaikki muutkin tekevät niin. He ovat kuin hukassa eivätkä tiedä mitä tehdä elämässä. Miksi pidämme sitä hyvänä asiana kun ei ole aikaa? Olemmeko niin kyllästyneitä elämään, että haluamme ajan vain kiitävän pois? Miksi edes jatkaa elämää jos se pitää niin tuskallisesti elää eikä uskalla elää omilla ehdoilla? Ajan puute ei ole ylpeydenaihe. Se on merkki siitä että on antanut elämän jollekkin ulkoiselle taholle.</p>

  <h6>Kohtalo</h6>
  <p>Monet ilmeisesti tuntuvat ajattelevan palkkatyötä kuin se olisi jokin ennalta määrätty kohtalo. Elämässä varmaan onkin useita deterministisiä seikkoja, mutta en usko niiden ulottuvan tähän aiheeseen. Olen huomannut, että ihmiset esimerkiksi hankkivat lemmikkejä, lapsia, talon, ystäviä ja omaisuutta, ja sitten ovat uupuneita kun näitä seikkoja on nyt elätettävä.</p>

<p>Työtä ei voi lopettaa, koska lapset ja lemmikit tarvitsevat ruokaa, talon lainaa pitää maksaa, kavereiden kanssa pitää mennä ulos ja autokin pitää korjata. Valitamme kohtaloa, vaikka on selvää, että olemme sen ihan itse kirjoittaneet. On mielestäni päivänselvää, että hankkimalla ulkoisia seikkoja mielihalujen vuoksi, joutuu näistä myös kantamaan vastuun. Vaikuttaa siltä, että hankimme näitä sen vuoksi koska "niin kuuluu tehdä". Kaikki nuo seikathan ovat länsimaalaisen onnellisuuden kulmakiviä. Ne näyttävät tuottavat onnellisuutta meidän silmillemme, vaikka ne tekee niin vain voidakseen kuristaa meidät. Tämä niin sanottu kohtalo ei valinnut meitä, vaan me valitsimme sen. Senecan runoilu osuu oikeaan että "Onnettarella ei ole pitkiä käsiä, kuten luulemme: se valloittaa ainoastaan siihen kiinni tarrautuneet." Hyvät ja tavoiteltavat asiat eivät ole samoja asioita kuin hyviltä ja tavoiteltavilta näyttävät asiat. Vapaus valita on aina käden ulottuvilla, tarkoitti se sitten töistä irtisanoutumista tai veistä kaulalla.</p>

<p>Ilmeisesti asianlaita on niin, että kuvittelemme tämän nykyisen kärsimyksemme olevan jokin lippu onnellisuuteen myöhemmin. Tämä näkyy “sitten kun” -pohjaisissa perusteluissa: sitten kun viikonloppu tulee, sitten kun talo on maksettu, sitten kun lapset ovat isoja, sitten kun pääsee eläkkeelle.
Milloin hyväksymme että elämä on tässä ja nyt? Kaikki myöhempi ja mennyt on pimeyden hallussa, kuvitelmaa ja harhaluuloja. On kuitenkin mielenkiintoista, että tämä mentaliteetti ei rajoitu nuoriin, vaan näkyy usein myös vanhoilla ihmisillä — jopa niillä, jotka lähestyvät elämänsä loppua. Ikään kuin elämä olisi aina vasta tulossa, mutta ei koskaan tässä. Elämä ei parane myöhemmin, mieli vain lykkää hyvää elämää tuonnemmaksi, keksittyjen tavoitteiden taakse. "Sairas sielu on aina eksyksissä eikä se kestä eikä siedä mitään, himoitsee vain lakkaamatta." kuten Quintus Ennius aikanaan runoili.</p>

  <h1>2 — Miksi näin teemme?</h1>
  <h6>Enemmistö</h6>
  <p>Yksi syy tähän lienee John Stuart Millin esittämässä ideassa:
    sovinnaisuuden tyranniassa. Tämä voima on täysin näkymätön, mutta
    kuten pohdiskelussa huomaamme – äärettömän vahva. Se on
    yhteiskunnan painostusta mukautua vallitseviin normeihin, vaikka ne
    eivät perustuisi loogisiin perusteluihin tai omiin arvoihin. Ihmiset eivät
    uskalla kyseenalaistaa tai poiketa, peläten sosiaalista hyljeksintää,
    syrjintää, muutosta ja häpeää.</p>

  <p>Minuakin tullaan kutsumaan laiskaksi ja typeräksi, jos enemmistöä
    kyseenalaistan. Minulle nauretaan ja minua halveksitaan tällaisesta
    petturuudesta. Esitämme puolustavamme vapautta, tasa-arvoa ja
    sananvapautta, mutta arjessa toimimme täysin tätä vastaan. Kiivaasti
    puolustamme maamme arvoja, emmekä vaikuta edes ymmärtävän, mitä
    ne tarkoittavat. En rehellisesti puhuttuna uskalla näistä edes puhua
    kasvotusten ihmisille, koska tämä on kielletty aihe.</p>

  <p>Palkkatyö määrittää meidän arvomme yhteiskunnassa – näin ainakin
    kuvittelemme alitajuisesti. Kauppias nähdään täysin eri valossa kuin
    johtava ylilääkäri. Vaikka molemmat tekevät työnsä, yhteiskunta arvottaa
    heidät eri tavoin – ei työn sisällön, vaan statuksen perusteella. Lapsille
    opetamme, ettei kirjaa tule arvioida kannen perusteella – mutta juuri tätä
    me teemme. Meitä pelottaa poiketa tästä, ja olemme valmiita valittaen
    kärsimään, kuin kyseenalaistamaan mitään. En väitä, että työnteko olisi
    typerää. Mutta kyllä kyseenalaistaisin, tekeekö työtä omista syistään –
    vai muita miellyttääkseen.</p>

  <h1>Ratkaisu</h1>
<p>Palatkaamme alkuperäiseen kysymykseen: miksi tehdä työtä? Ehkä kysymys on väärä. Jos puramme pois tottumuksen, kasvatuksen, kulttuuriset rakenteet ja meille annetut ohjeet, jäljelle jää tyhjä sivu. Mutta tämäkään sivu ei ole koskaan täysin tyhjä — eikä voikaan olla. Ajatuksiani muokkaavat väistämättä ne kirjat, joita olen sattunut lukemaan, kokemukseni, kulttuurinen ympäristöni ja monet muut tekijät. Jos olisin perehtynyt ensimmäisenä toisiin filosofisiin koulukuntiin, saattaisin nyt olla niiden puolella. Tämä on ankkurointiharhan luonne. Täysin tyhjältä pöydältä aloittaminen olisi myös hyödytöntä: silloin tutkittavia seikkoja olisi loputtomasti, eikä kaikki ole tämän kysymyksen kannalta olennaista. Siksi joudumme joissain kohdissa tekemään johtopäätöksiä silloin, kun ne vaikuttavat todennäköisiltä ja perustelluilta. Kun tämä ylimääräinen on riisuttu pois, tyhjälle sivulle ei jää enää itsestään selvää syytä tehdä työtä. “Meidät on tuomittu olemaan vapaita”, kuten Jean‑Paul Sartre aikanaan sanoi.</p>

<p>Tekisin väitteen, että evoluutioteorian näkökulmasta Sarten ajatus on varsin todennäköinen. Olemme olemassa puhtaan sattuman seurauksena, emmekä nykytieteen mukaan ole minkään ulkoisen tahon — kuten jumalten — ohjauksessa. Tämän vuoksi voimme lisätä normatiivisen premissin: merkityksellisyys lisää hyvinvointia, ja hyvinvointi on tavoiteltavaa, kuten myöhemmin käy ilmi. Näistä lähtökohdista seuraa, että meidän on rakennettava elämämme tarkoitus itse. Aihe on erittäin laaja, joten selkeyden vuoksi jaan sen karkeasti kahteen ääripäähän: hyvään ja huonoon elämään. Todellisuus on tietenkin monimutkaisempi, mutta tämä dikotomia riittää alustavaksi kehikoksi.</p>

<p>Esittäisin, että hyvän ja huonon elämän mittapuuksi sopii utilitaristinen kehikko. Sen ydin on yksinkertainen: hyvä on sitä, mikä tuottaa onnellisuutta, ja huono sitä, mikä tuottaa kärsimystä. Väittäisin lisäksi, että lähes kaikki muut filosofiset koulukunnat päätyvät lopulta samaan, vaikka eivät sitä suoraan myöntäisi. Vapaus, rikkaus, merkityksellisyys, oikeudenmukaisuus, rauha, voima, itsevarmuus ja toivo eivät ole itsessään tavoiteltavia asioita, vaan välineitä, joiden arvo perustuu siihen, että ne voivat lisätä onnellisuutta tai vähentää kärsimystä. Kun tarkastelemme kaikkia eri traditioita, huomaamme saman kaavan: niiden päämäärät palautuvat aina jonkinlaiseen hyvinvoinnin muotoon. Jopa hyve-etiikan keskeinen hahmo Aristoteles totesi, että onnellisuus on ihmisen perimmäinen päämäärä. Jopa kamalat asiat kuten sota suoritetaan toiveissa hyvistä asioista. Näin ollen voimme todeta, että tavoittelemme hyvää elämää, joka tarkoittaa onnellisuutta ja kärsimyksen puutetta.</p>

<p>Näissä ideoissa on kuitenkin muutamia kohtia, joita on tutkittava. Yksi niistä on se, että onnellisuus on aina ehdottomasti hyvä ja kärsimys aina ehdottomasti huono. Tämä ei kuitenkaan ole kestävällä pohjalla. Jos esimerkiksi murhaaja kokee onnellisuutta murhaamisesta ja pääsee siitä pälkähästä ilman kärsimystä, logiikkamme mukaan hän elää hyvää elämää, sillä hän on onnellinen. Tämä voi olla totta, mutta intuitiivisesti se vaikuttaa väärältä, joten asiaa on tutkittava enemmän.</p>

<p>Voimme esittää deskriptiivisen faktan, että ihminen on sosiaalinen eläin. Tarvitsemme muita selviytymiseen, oppimiseen ja lisääntymiseen. Jos olisi täysin yksin tyhjässä maailmassa, tulisi selviämisestä haaste, joka päättyisi nopeasti sukupuuttoon. Voimme tehdä spekulatiivisen väitteen, että sellaisen elämän eläjä tuskin olisi onnellinen. Jos siis muut ihmiset ovat kriittinen osa omaa onnellisuutta, olisi ristiriitaista tuhota heitä. Olisi paljon järkevämpää tuottaa heille hyviä asioita, sillä se tuottaa myös itselle hyviä asioita. Tässä väitteessä siis muut ihmiset ovat instrumentaalisia välineitä omalle onnellisuudelle. Jos on muita kohtaan hyvä, he ovat mahdollisesti myös itseä kohtaan hyviä. Vaikuttaa kylmältä pitää muita ihmisiä välineinä, mutta se vaikuttaa olevan asian laita. Muut ihmiset tuottavat onnellisuutta suoraan tai epäsuoraan, esimerkiksi mielihyvää, luottamusta, kiintymystä, merkitystä, yhteyttä ja turvallisuutta. Jos näitä ei olisi, olisivat ihmissuhteet tyhjiä ja tarpeettomia. Voimme siis todeta, että murhaaja tekee väärin itseään kohtaan myös, sillä hän tuhoaa sitä ympäristöä, mistä hänen omakin onnellisuutensa koostuu. Nyt olemme siis tilanteessa, että tavoittelemme hyvää elämää, joka koostuu oman ja muiden onnellisuudesta ja kärsimyksen puutteesta.</p>

<p>Tässä uudessa väitteessä on kuitenkin omat ongelmansa, joita tulee tutkia. Se olettaa, että kärsimys on aina ehdottomasti huono. Saksalainen filosofi Nietzsche aikanaan ajatteli, että kärsimys voi toimia polttoaineena kasvuun ja luomiseen. Jos esimerkiksi syöpää sairastava potilas parantuu ja kokee sen seurauksena vahvuutta, oliko syöpä hyvä asia? Pitäisikö meidän tuottaa kärsimystä tahallaan? Jatkaaksemme utilitaristista linjaamme voimme todeta, että henkinen kasvu ja vahvuus ovat onnellisuuden muotoja. Kysymys siis kuuluu: kannattaako meidän kärsiä, jos se johtaa onnellisuuteen? Tästä varmaan herää ajatus, että se riippuu kuinka paljon kärsii ja kuinka isosta onnellisuudesta on kyse. Kaksivalintakysymyksissä valitsemme ilmeisesti mieluummin paremman vaihtoehdon, eli sen, kumpi tuottaa enemmän onnellisuutta. Eli kärsimys on hyvä asia, jos se tuottaa enemmän onnellisuutta suhteessa kärsimykseen.</p>

<p>Väite myös olettaa, että onnellisuus on aina hyvä. Mutta mihin asti viemme tämän? Pitäisikö kaikille antaa SNRI-lääkkeitä, jotta he tuntisivat enemmän onnellisuutta? Mikä on tarpeeksi onnellisuutta? Ehkä tämän ratkaisemiseksi olisi hyvä tarkastella, mitä tarkoitamme onnellisuudella. Epikurolaiset ajattelivat, että onnellisuus on hedonista, eli nautintoa, kun taas Aristoteles ajatteli sen olevan merkityksen tunnetta, eli eudaimoniaa. Stoalaiset ja buddhalaiset ajattelivat sen olevan mielen rauhaa, kun taas utilitaristit saattavat jakaa onnellisuuden alempiin mielihyviin (fyysiset) sekä korkeampiin mielihyviin (älylliset ja moraaliset). Vaikuttaa siltä, että onnellisuus käsitteenä on melko monimutkainen. Olisisiishyvä määritellä onnellisuus tässä vaiheessa. Tämä on kuitenkin hieman vaikeaa, sillä suomenkieli on hieman kömpelöä tässä, kuten muutkin modernit kielet. Utilitaristinen ajatus, että kaikki palautuu onnellisuuteen, saattaa vaikuttaa nimittäin abstraktilta idealta, jos käsitys onnellisuudesta on liian kapea, mitä se meidän kielessä on. Monet nimittäin ajattelevat onnellisuuden olevan pelkästään jonkinlaista aistillista nautintoa, vaikka sielä on paljon eri tasoja. Sanoisin, että kun puhun onnellisuudesta, tarkoitan onnistunutta elämää, hyvää mielentilaa, hyveellisyyttä, terveyttä, tasapainoa, merkitystä, onnekkuutta, kukoistamista, mielihyvää, nautintoa, turvaa, suotuisaa elämänkulkua, yhteisön hyvinvointia, iloa, riemua, menestystä ja jaksamista. Kaikki nämä mielestäni voimme asettaa onnellisuus käsitteen sisään, ja kun jatkossa puhun onnellisuudesta, tämä on määritelmämme. Merkityksen tunne, oikeudenmukaisuus ja rauha lisäävät onnellisuutta eri tavoin kuin lääkkeiden tuottama onnellisuus. Voitaisiin siis sanoa, että kyseessä oleva onnellisuus sisältää muutakin kuin hedonista nautintoa ja koostuu useista osista.</p>

<p>Utilitarismin yksi vahvimmista eduista on se, että se ei ole riippuvainen metafysiikasta, totuudesta, tai mistään muustakaan. Oli kyse sitten stoalaisten mielenhallinnasta, kristittyjen keijupuheista, buddhalaisten rauhasta, kaikki ne on hyviä, jos ne tuottaa enemmän onnellisuutta kuin kärsimystä. Se ei sulje pois mitään filosofiaa tai uskontoa, se on niiden pohjana. Se ei jää kiinni turhuuksiin, kuten pohdintoihin onko Jumala olemassa, onko sielua olemassa, onko karma totta, onko hyve objektiivista jne. Utilitarismi ainoastaan välittää yhdestä asiasta, eikä sulje pois mitään. Se ei jää kinastelemaan uskontoja ja filosofeja vastaan, vaan hyväksyy ne totena, jos ne tuottaa enemmän onnellisuutta kuin kärsimystä.</p>

<p>Tästä väistämättä herää kysymys, joka on utilitarismin suurimpia haasteita: miten mittaamme kärsimyksen ja onnellisuuden? Niille on vaikea antaa numeroa, ja yksilöiden välillä on suuria eroja. Haluaisin kuitenkin esittää joitain mahdollisia käsitteitä, jotka määrittävät onnellisuuden suuruuden. Yksi näistä mahtanee olla riippumattomuus. Jos onnellisuuden lähde ei ole riippuvainen ulkoisista tekijöistä, olisi se varmaan vakaampaa ja pitkäkestoisempaa. Sitä ei voisi tuhota, koska se ei ole fyysistä. Sitä ei kukaan voisi viedä, eikä se voisi kadota. Hedonisen nautinnon lähteet harvoin omaavat tällaisen ominaisuuden. Ainoa mikä omaa tällaisen, olisi esimerkiksi moraali, hyveellisyys tai meditointi. Jos tavoitteenamme on onnellisuus ja siihen johtavat hyvät asiat, olisi ilmeistä, että näiden tunteiden maksimaalinen kesto on myös tärkeää. Tästä seuraa, että onnellisuuden lähteen kestävyys tekee siitä korkeamman. On varmasti paljon muitakin seikkoja, jotka kohottavat onnellisuuden tasoa, mutta jättäkäämme tämä aihe toistaiseksi.</p>

<p>Olemme siis todenneet, että onnellisuuksia on eri tasoisia. Hetken hedoninen huuma ja moraalinen kehitys ovat ilmeisesti täysin eri tasoilla. Olemme myös todenneet, että onnellisuus ja hyvät asiat ovat kaiken toiminnan tavoite, suoraan tai epäsuoraan. Olemme myös todenneet, että kärsimys on yleisesti huono asia, mutta ei ehdottomasti: jos se johtaa lopulta suurempaan onnellisuuteen, voi kärsimys olla hyvä asia.</p>

<p>On varmaan hyvä huomioida, että hyvä asia ja hyvältä näyttävä asia ovat eri asioita. Kaikki ilmeisesti tavoittelevat vähintäänkin hyvältä näyttäviä asioita, mutteivät välttämättä hyviä asioita. Esimerkiksi rikollinen saattaa nähdä pankinryöstöstä saadun rahan hyvänä, vaikka se ei välttämättä sitä olisi. Toinen esimerkki tästä voisi olla päihteet. Ne vaikuttavat hyvältä ja tavoiteltavalta, sillä ne tuottavat hetkellistä onnellisuutta. Mutta tästä ei automaattisesti seuraa, että se olisi hyvä asia, sillä se saattaa johtaa suurempaan kärsimykseen myöhemmin. Tämä on ikään kuin käänteinen versio siitä, mitä kävimme läpi aiemmin: että pieni kärsimys voi johtaa suureen onnellisuuteen. Kolmas esimerkki tästä voisi olla esimerkiksi lemmikit, lapset ja omaisuus. Ne vaikuttavat hyviltä asioilta, mutta voivat tuottaa kärsimystä — tai toisinpäin. Kuten aiemmin huomautin, monet hankkivat hyvältä näyttäviä asioita kuten omaisuutta, ja sitten valittavat kohtaloaan, sillä ne eivät todellisuudessa olleetkaan hyviä. Vaikuttaa siltä, että haukumme väärää puuta. Tavoittelemme ulkoisia asioita saadaksemme sisäistä onnellisuutta, vaikka monesti sisäiseen onnellisuuteen johtavat sisäiset teot. Haaveilemme rahasta ja muusta vastaavasta, laiminlyöden samalla itsemme: ikään kuin olisimme rahan orjia. Seneca taisi olla oikeassa sanoessaan, että  
<strong>”Tylsämielisyytemme sopii ilmetä siitä, että ajattelemme ostavamme vain niitä asioita, joista maksamme rahaa, mutta niitä asioita, joista maksamme omalla itsellämme, nimitämme ilmaiseksi.”</strong></p>

<p>Tähän voisi vastata, että vaikka nämä ehdot eivät täyty, eikö työnteko ole välttämätöntä? Mutta jos palaamme hieman takaisin päin, huomaamme, että onnellisuus ja kärsimyksen vähennys olivat kaiken tavoite. Toki tämä nojautuu utilitarismiin, joten tulisi se ensin hyväksyä. Ilman näitä kahta käsitettä emme tekisi mitään. Joten jos työnteko ei edesauta tätä tavoitetta, joka on kaiken ydin, miksi tehdä sitä? Miksi yhä jatkaa elämää, jos se on koko rakentamamme elämän vastaista, eikä ole edes halua sitä muuntaa? Maailmassa, jossa ei olisi onnellisuutta tai kärsimystä, mitä työnteko auttaisi? Mitä tekisit rahalla? Voisit vain kuolla rauhassa, koska et pelkää tai nauti mistään — kaikki olisi täysin turhaa. Ihmiset unohtavat usein suuremman tarkoituksen. Raha itsessään on vain numeroita tai paperia, työnteko vain liikettä. Työ ja siitä saatava raha eivät ole intrinsisesti arvokkaita, vaan niiden arvo on instrumentaalista: ne toimivat välineinä hyvien asioiden saavuttamiseksi. Ja kuten olemme todenneet, hyvät asiat ovat onnellisuutta tuottavia. Olisi paradoksaalista tuottaa numeroita, joiden tarkoitus on pohjimmiltaan onnellisuus, jos näiden numeroiden tuottaminen synnyttää kärsimystä. Otetaan esimerkiksi vasara. Väittäisin, että vasaraa ei omisteta sen itsensä vuoksi, vaan siksi, että sillä vasaroidaan. Vasara on siis instrumentaalinen väline jotakin tehtävää varten. Väittäisin myös, että jos vasara on tehtäväänsä kelpaamaton, eli rikki tai tehty vaikka lasista, sen arvo menetetään, vaikka se yhä periaatteessa on vasara. Tämä sama pätee työntekoon. Työntekoa ei tehdä sen itsensä vuoksi, vaan siksi, että sillä saavutetaan jokin suurempi tehtävä, esimerkiksi onnellisuus. Mutta jos työnteko on kelpaamaton väline tähän tehtävään, olisi ristiriitaista jatkaa sen tekemistä. Se olisi kuin naulan hakkaamista pehmeällä vasaralla.
</p>



</main>
<script>
  (function() {
    const btn = document.getElementById('themeToggle');
    const root = document.documentElement; // html
    const body = document.body;

    // Palautetaan tallennettu teema (light/dark)
    const saved = localStorage.getItem('site-theme');
    if (saved === 'light') {
      root.classList.add('light-theme');
      body.classList.add('light-theme');
      btn.textContent = 'Vaihda tumma teema';
      btn.setAttribute('aria-pressed', 'true');
    } else {
      // varmistus: poista jos jostain syystä lisätty
      root.classList.remove('light-theme');
      body.classList.remove('light-theme');
      btn.textContent = 'Vaihda vaalea teema';
      btn.setAttribute('aria-pressed', 'false');
    }

    btn.addEventListener('click', () => {
      const turningOn = !root.classList.contains('light-theme');
      // Lisätään/poistetaan molemmilta tasoilta varmistaen muuttujien periytyminen
      root.classList.toggle('light-theme', turningOn);
      body.classList.toggle('light-theme', turningOn);

      btn.textContent = turningOn ? 'Vaihda tumma teema' : 'Vaihda vaalea teema';
      btn.setAttribute('aria-pressed', turningOn ? 'true' : 'false');

      localStorage.setItem('site-theme', turningOn ? 'light' : 'dark');
    });
  })();
</script>

</body>

</html>
