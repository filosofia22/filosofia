<!DOCTYPE html>
<html lang="fi" prefix="og: https://ogp.me/ns#">

<head>
  <!-- Sivuston metatiedot -->
  <link rel="stylesheet" href="tyyli.css">
  <meta charset="utf-8">
  <meta name="viewport" content="width=device-width, initial-scale=1, viewport-fit=cover">
</head>

<main>

<button id="themeToggle" aria-pressed="false">Vaihda vaalea teema</button>

  <h1>Palkkatyö</h1>
<p>Ennen kuin edes aloitan, olen hyvin tietoinen siitä, että yhteiskunta ei toimi ilman työntekijöitä, ja että kapitalistinen järjestelmä on mahdollistanut sen ylellisyyden ja elintason, josta monet meistä nykyään nauttivat. Tässä kirjoituksessa en kuitenkaan pyri tarkastelemaan järjestelmää, en pohdi tätä poliittisesta ja suuremman hyvän näkökulmasta, vaan keskityn yksilön kokemukseen. Tämä ei noudata tyypillistä akateemista rakennetta ja standardeja, eikä täydellistä logiikkaa. Se sisältää runsaasti retoriikkaa, sekä monien filosofien ajatuksia eikä vain omiani. Tämä on tahalteen provosoiva, sillä sen tarkoitus ei ole miellyttää, vaan ravistella.</p>

<p>Tämä pohdiskelma palkkatyöstä on minulle tärkeä, sillä jos ikuinen pimeys vain odottaa, tulisi meidän varmaan löytää jokin suunta elämässä. En halua juosta hedonista oravanpyörää loputtomasti, haluan oppia elämään rauhassa. En halua seurata muiden dogmeja, haluan kyetä kuolemaan hyvillä mielin. En halua miellyttää muita, haluan miellyttää itseäni. Minua paheksutaan, jos kyseenalaistan näinkin pyhän dogmin, mutta ehkä se ei johdu siitä, että olisin väärässä — vaan siitä, että osuin johonkin, mitä ei haluta nähdä. Sillä kukapa uskaltaisi kyseenalaistaa yhden elämän suurimmista sisällöistä? Se herättää pelkoa ja epätoivoa, suuttumusta ja surua. Näen jatkuvasti ympärilläni täysin sokeaa luottamusta tähän ideaan — eivätkä he ilmeisesti ole lainkaan pohtineet asiaa, vaan valittavat vain sen seuraamuksista ja menevät mukana. Kuten roomalainen filosofi Seneca aikanaan sanoi: <strong>"On vain vähän niitä, jotka ohjaavat itseään ja tehtäviään; muut eivät edes kulje tietänsä, vaan heitä kuljetetaan niin kuin virta vie mukanaan kaikkia siinä uivia esineitä."</strong>

<p>Miksi tehdä työtä? — Luulisi, että näin keskeiseen kysymykseen olisi selkeä vastaus, valmistaudummehan siihen lapsesta asti. Silti edes työllisyyspalveluiden tai sosiaalitoimen asiantuntijat eivät tunnu tietävän, miksi työ olisi niin tärkeää minulle yksilönä. He kiertävät kysymyksen, ilmeisesti peläten sen ydintä, ja kääntävät sen turhaan kehäpäätelmään, emmekä saavuta mitään. On mielenkiintoista, että meillä on käsissämme ilmiö, jonka kuuluisi määrittää arkemme, enkä vaikuta saavan siihen selkeää vastausta. He ilmeisesti olettavat, että kaikkihan ovat heidän kaltaisia dogmaatikkoja, jolloin moiset kysymykset ovat vääriä ja kiellettyjä, turhia ja tyhmiä. Ei edes sataa vuotta ja olen ikuisessa pimeydessä, miksi käyttäisin tämän pienen hetkeni palvellen jotain suurempaa hyvää ja miellyttääkseni muita? Palkkatyötä pidetään jonkinlaisena pyhänä rituaalina, joka määrittää arkemme ja arvomme, jota ei pysty kyseenalaistamaan. On yleisesti uskottu, että se antaa vapauden toteuttaa unelmamme, suunnan elämälle ja avaimet onnellisuuteen. Haluaisin tässä pohdinnassa tutkia, että onko asianlaita todella näin. Tämä sokea joukon seuraaminen — jota ilmeisesti minunkin pitäisi tehdä työllisyyspalveluiden mukaan, koska “No miks ei” — ei itsestäni vaikuta parhaalta vaihtoehdolta. Mielestäni tämän joukon elämä ei usein näytä edes elämisen arvoiselta, enkä ole varma, haluavatko he todella elää, vai pelkäävätkö he vain kuolemaa. Joka tapauksessa, en haluaisi tällaiseen elämään joutua. Kun muistelen entisiä työkavereita tai katson omien vanhempieni elämää, olen iloinen siitä, ettei minusta tullut heidän kaltainen. Kreikkalainen filosofi Aristoteles huomautti aikanaan, että enemmistö tuntuu valitsevan elämäntyylin, joka sopii enemmän vaistomaisesti elävälle eläimelle kuin järkevälle ihmiselle. Tältä se monesti kieltämättä vaikuttaakin, joten mielestäni parempi tapa lähestyä tätä tehtävää, olisi rationaalinen pohdinta, rikastettuna empirialla — ei tämän eläimellisen joukon seuraaminen.</p>

<p>Haluaisin tässä ensin kertoa havainnoista, joita olen palkkatyöläisissä huomannut. On tärkeää huomioida, että nämä havainnot ovat anekdoottisia – eivät universaaleja sääntöjä palkkatyöläiselle. Ne heijastavat yksilöllistä näkökulmaa, eivät objektiivista totuutta. Uskoisin kuitenkin, että monet pystyvät samaistumaan näihin – myös minä itse. Toisessa osassa haluaisin pohtia, miksi ihmiset elää miten elää. Onko se järkeilyn tuottama päätös, vai kulttuurin ja kasvatuksen istuttama idea. Jos havaintoni ovat totta, miksi yhä näiden havaintojen kokijat jatkaa tekemistään. Haluaisin asettaa kriittisen tarkastelun kohteeksi joitain yleisesti hyväksyttyjä johtopäätöksiä aiheesta sekä niihin johtavia premissejä. Mielestäni jatkuva kyseenalaistaminen vahvistaa ideoita, ei heikennä — sillä en usko, että kukaan järkevä ihminen uskoo ideaan, joka ei edes päivänvaloa kestä. Pohdiskelen tässä myös onnellisuutta, vapautta, viisautta ja muita vastaavia käsitteitä, sillä niiden uskotaan liittyvän tähän aiheeseemme.</p>

  <h1>1 — Havaintoja</h1>

  <h6>Ajan puute</h6>
<p>Ensimmäinen havaintoni liittyy aikaan — tai pikemminkin sen puutteeseen. Ainakin omien kokemusteni mukaan, monet palkkatyöläiset vaihtavat tietyn määrän aikaa tiettyyn määrään rahaa, ja ovat sitten suorastaan vihaisia ja hämmästyneitä, kun tätä aikaa ei enää ole. Tuntipalkkalaisilla tämän vaihtokaupan ehdot lukevat erittäin selkeästi työsopimuksessa, jonka he ovat tietoisesti allekirjoittaneet. Tämä hulluus ei vain lopu siihen, vaan tätä ajan puutetta pidetään ihan ylpeydenaiheena ja jonain saavutuksena. Sitä ylistetään, joka uhraa mahdollisimman paljon itsestään suuremman hyvän vuoksi, tavoittelee loputtomia hedonisia nautintoja ja elää muiden hyväksynnän vuoksi. Miksi ylistämme sellaista käytöstä? Aristoteles kuvaili aikanaan hyvää ihmistä ja miehekästä miestä sellaiseksi, joka on viisas, kohtuullinen, rohkea ja oikeudenmukainen — miksi nykyään olemme tämän vastakohdassa? Miksi ylistämme sitä, kuka on niin pelkuri, ettei uskalla elää omilla ehdoilla, sitä, kuka on niin kohtuuton ettei nautintojen himolle ole loppua, sitä, joka on niin typerä ettei itse kykene ajattelemaan?</p>

<p>Voisi huomauttaa, että jos tämä tekee hänet onnelliseksi, mitä se haittaa? Ja tämä on täysin totta. Mutta siinä on piilopremissi, että hän olisi onnellinen. Ainakin omien anekdoottien mukaan, he ei vaikuta erityisen onnellisilta. He vaikuttavat olevan jumissa ja kahlittuina, ja luulee sitä onnellisuudeksi, koska kaikki muutkin tekevät niin. He ovat kuin hukassa eivätkä tiedä mitä tehdä elämässä. Kuten Seneca aikanaan sanoi:
<strong>"Useimmat häilyvät onnettomina kuolemanpelon ja elämän tuskien välillä eivätkä tahdo elää eivätkä osaa kuolla."</strong></p>

<p>Miksi pidämme sitä hyvänä asiana kun ei ole aikaa? Olemmeko niin kyllästyneitä elämään, että haluamme ajan vain kiitävän pois? Miksi edes jatkaa elämää jos se pitää niin tuskallisesti elää eikä uskalla elää omilla ehdoilla? Ajan puute ei ole ylpeydenaihe. Se on merkki siitä että on antanut elämän jollekkin ulkoiselle taholle.</p>

  <h6>Kohtalo</h6>
  <p>Monet ilmeisesti tuntuvat ajattelevan palkkatyötä kuin se olisi jokin ennalta määrätty kohtalo. Elämässä varmaan onkin useita deterministisiä seikkoja, mutta en usko niiden ulottuvan tähän aiheeseen. Olen huomannut, että ihmiset esimerkiksi hankkivat lemmikkejä, lapsia, talon, ystäviä ja omaisuutta, ja sitten ovat uupuneita kun näitä seikkoja on nyt elätettävä.</p>

<p>Työtä ei voi lopettaa, koska lapset ja lemmikit tarvitsevat ruokaa, talon lainaa pitää maksaa, kavereiden kanssa pitää mennä ulos ja autokin pitää korjata. Valitamme kohtaloa, vaikka on selvää, että olemme sen ihan itse kirjoittaneet. On mielestäni päivänselvää, että hankkimalla ulkoisia seikkoja mielihalujen vuoksi, joutuu näistä myös kantamaan vastuun. Mielestäni vaikuttaa siltä, että hankimme näitä sen vuoksi koska "niin kuuluu tehdä". Kaikki nuo seikathan ovat länsimaalaisen onnellisuuden kulmakiviä. Ne näyttävät tuottavat onnellisuutta meidän tyhmille silmillemme, vaikka ne tekee niin vain voidakseen kuristaa meidät.</p>

<p>Ilmeisesti asianlaita on niin, että kuvittelemme tämän nykyisen kärsimyksemme olevan jokin lippu onnellisuuteen myöhemmin. Tämä näkyy “sitten kun” -pohjaisissa perusteluissa: sitten kun viikonloppu tulee, sitten kun talo on maksettu, sitten kun lapset ovat isoja, sitten kun pääsee eläkkeelle. On kuitenkin mielenkiintoista, että tämä mentaliteetti ei rajoitu nuoriin, vaan näkyy usein myös vanhoilla ihmisillä — jopa niillä, jotka lähestyvät elämänsä loppua. Ikään kuin elämä olisi aina vasta tulossa, mutta ei koskaan tässä.</p>

  <h1>2 — Miksi näin teemme?</h1>
  <h6>Enemmistö</h6>
  <p>Yksi syy tähän lienee John Stuart Millin esittämässä ideassa:
    sovinnaisuuden tyranniassa. Tämä voima on täysin näkymätön, mutta
    kuten pohdiskelussa huomaamme – äärettömän vahva. Se on
    yhteiskunnan painostusta mukautua vallitseviin normeihin, vaikka ne
    eivät perustuisi loogisiin perusteluihin tai omiin arvoihin. Ihmiset eivät
    uskalla kyseenalaistaa tai poiketa, peläten sosiaalista hyljeksintää,
    syrjintää, muutosta ja häpeää.</p>

  <p>Minuakin tullaan kutsumaan laiskaksi ja typeräksi, jos enemmistöä
    kyseenalaistan. Minulle nauretaan ja minua halveksitaan tällaisesta
    petturuudesta. Esitämme puolustavamme vapautta, tasa-arvoa ja
    sananvapautta, mutta arjessa toimimme täysin tätä vastaan. Kiivaasti
    puolustamme maamme arvoja, emmekä vaikuta edes ymmärtävän, mitä
    ne tarkoittavat. En rehellisesti puhuttuna uskalla näistä edes puhua
    kasvotusten ihmisille, koska tämä on kielletty aihe.</p>

  <p>Palkkatyö määrittää meidän arvomme yhteiskunnassa – näin ainakin
    kuvittelemme alitajuisesti. Kauppias nähdään täysin eri valossa kuin
    johtava ylilääkäri. Vaikka molemmat tekevät työnsä, yhteiskunta arvottaa
    heidät eri tavoin – ei työn sisällön, vaan statuksen perusteella. Lapsille
    opetamme, ettei kirjaa tule arvioida kannen perusteella – mutta juuri tätä
    me teemme. Meitä pelottaa poiketa tästä, ja olemme valmiita valittaen
    kärsimään, kuin kyseenalaistamaan mitään. En väitä, että työnteko olisi
    typerää. Mutta kyllä kyseenalaistaisin, tekeekö työtä omista syistään –
    vai muita miellyttääkseen.</p>

  <h1>Ratkaisu</h1>
<p>Palatkaamme alkuperäiseen kysymykseen: miksi tehdä työtä? Ehkä se on väärä kysymys. Jos olemme purkaneet kaiken ylimääräisen — tottumuksen, tapojen istuttamat ohjeet, kulttuuriset rakenteet — meillä on jäljellä vain tyhjä sivu. Ei ole enää syytä tehdä työtä. “Meidät on tuomittu olemaan vapaita”, kuten Jean-Paul Sartre aikanaan sanoi.</p>

<p>Tekisin metafyysisen mutta deskriptiivisen väitteen, että evoluutioteorian mukaan tämä Sarten idea on melko todennököinen. Olemme ilmeisesti olemassa vain puhtaan sattuman vuoksi, eikä meitä ohjaa mikään ulkoinen taho nykytieteen mukaan. Lisäisin myös normatiivisen premissin, että merkityksellisyys lisää hyvinvointia, mikä on hyvä asia —  kuten myöhemmim selviää. Tästä voisimme vetää johtopäätöksen, että meidän tulisi rakentaa tarkoituksemme itse. Aiheen laajuuden vuoksi kuitenkin, haluaisin karkeasti jakaa aiheen dikotomiaan, nimittäin hyvään ja huonoon elämään, vaikka todellisuus onkin monimutkaisempi.</p>

<p>Esittäisin idean, että koska olemme tuntevia olentoja, muodostavat tunteet meidän ainoan konkreettisen mittarin tälle aiheelle. Esittäisin myös utilitaristisen idean, että hyvät asiat, kuten vapaus, rikkaus, merkityksellisyys, oikeudenmukaisuus ja rauha, eivät ole itsessään hyviä. Ne ovat hyviä siksi, että niiden läsnäolo voi tuottaa onnellisuutta ja puute kärsimystä. Jos emme kykenisi tuntemaan onnellisuutta ja kärsimystä, olisivat kaikki nämä käsitteet epäolennaisia. Jos otamme oikeudenmukaisuuden esimerkiksi: mitä kuolemantuomio haittaisi ihmistä, joka ei pelkää sitä tai tunne kipua? Mitä vapaus auttaa, jos ei kykene tuntemaan näitä tunteita? Voimme siis jakaa hyvän elämän siihen, missä on onnellisuutta ja kärsimyksen puutetta, ja huonon elämän siihen, missä on kärsimystä ja onnellisuuden puutetta.
</p>

<p>Näissä ideoissa on kuitenkin muutamia premissejä, joita on tutkittava. Yksi niistä on se, että onnellisuus on aina ehdottomasti hyvä ja kärsimys aina ehdottomasti huono. Tämä ei kuitenkaan kestäisi kriittistä tarkastelua. Jos esimerkiksi murhaaja kokee onnellisuutta murhaamisesta ja pääsee siitä pälkähästä ilman kärsimystä, logiikkamme mukaan hän elää hyvää elämää. Tämä voi olla totta, mutta intuitiivisesti se vaikuttaa väärältä, joten asiaa on tutkittava enemmän.</p>

<p>Kerratkaamme nyt, missä olemme tutkielmassamme. Meillä on seuraavat parametrit:
<ul> 
<li> Aksiooma: Elämällä ei ole tarkoitusta.</li>
<li> Normatiivinen premissi: On tavoiteltava hyvää elämää ennemmin kuin huonoa.</li>
<li> Määritelmä: Onnellisuus ja hyvä elämä ovat synonyymejä, ja kärsimys ja huono elämä synonyymejä.</li>
<li> Infrenssi ja johtopäätös: Jos onnellisuus tarkoittaa hyvää elämää, jopa murhaaja voi elää hyvää elämää.</li>
</ul>

<p>Tämä on intuitiivisesti ongelmallinen, joka meidän on ratkaistava, sillä tämä johtopäätös vaikuttaisi kestämättömältä. On hyvä ottaa huomioon havainto, että empatia, luottamus, turvallisuus ja yhteisö tuottavat onnellisuutta. Joten näiden rikkominen ja puute vastaavasti tuottavat kärsimystä. Olisi vaikea nähdä yhteiskuntaa onnellisena, jossa kaikki pelkäävät murhatuksi tulemista. Ilmeisesti tästä seuraa se, että meidän kannattaa tuottaa onnellisuutta myös muille ja vähentää muiden kärsimystä. Ei siksi, että se olisi velvollisuutemme tai intuitiivinen ajatuksemme, vaan siksi, että se on sidoksissa omaan hyvään elämään. Muiden auttaminen auttaa siis myös itseä. Voimme siis muotoilla toistaiseksi asian niin, että hyvä elämä tarkoittaa onnellisuutta itselle ja muille sekä kärsimyksen puutetta itselle ja muille.</p>

<p>Tässä uudessa määritelmässämme on kuitenkin piilopremissi, että kärsimys on aina ehdottomasti huono. Saksalainen filosofi Nietsche aikanaan väitti, että se mikä ei meitä tapa, vahvistaa. Eli voiko kärsimys olla tapa tuottaa onnellisuutta, ja pitäisikö niin tehdä? Jos esimerkiksi syöpään kuoleva potilas parantuukin ja kokee onnellisuutta ja vahvuutta parantumisesta, oliko syöpä hyvä asia? Pitäisikö meidän tuottaa kärsimystä toiveissa, että se lopulta tuottaa suurempaa onnellisuutta?</p>

<p>Tämä aihe on hyvin ajankohtainen, sillä monet ilmeisesti tekevät työtä vikisten toiveissa, että kohta asiat helpottavat: viikonloppu ja loma alkaa, palkkapäivä lähestyy. Intuitiivisesti tämä on siis monille osa heidän arkeaan, että kärsimys on keino onnellisuuteen. Jos siis otaksumme tämän todeksi, että kärsimys voi olla hyvä asia, tulisi se suhteuttaa onnellisuuden kanssa ja valita parempi vaihtoehto. Jos kärsimys on pienempää kuin siitä saatu onnellisuus, teko on hyvä.</p>

<p>Tästä väistämättä herää kysymys, joka on utilitarismin suurimpia haasteita: miten mittaamme kärsimyksen ja onnellisuuden? Niille on vaikea antaa numeroa, ja yksilöiden välillä on suuria eroja. Haluaisin kuitenkin esittää joitain mahdollisia käsitteitä, jotka määrittävät onnellisuuden suuruuden. Yksi näistä mahtanee olla riippumattomuus. Jos onnellisuuden lähde ei ole riippuvainen ulkoisista tekijöistä, olisi se varmaan vakaampaa ja pitkäkestoisempaa. Sitä ei voisi tuhota, koska se ei ole fyysistä. Sitä ei kukaan voisi viedä, eikä se voisi kadota. Hedonisen nautinnon lähteet harvoin omaavat tällaisen ominaisuuden. Ainoa mikä omaa tällaisen, olisi esimerkiksi moraali, hyveellisyys tai meditointi. Jos tavoitteenamme on onnellisuus ja siihen johtavat hyvät asiat, olisi ilmeistä, että näiden tunteiden maksimaalinen kesto on myös tärkeää. Tästä seuraa, että onnellisuuden lähteen kestävyys tekee siitä korkeamman. On varmasti paljon muitakin seikkoja, jotka kohottavat onnellisuuden tasoa, mutta jättäkäämme tämä aihe toistaiseksi.</p> 

<p>Olemme siis todenneet, että onnellisuuksia on eri tasoisia. Hetken hedoninen huuma ja moraalinen kehitys ovat ilmeisesti täysin eri tasoilla. Olemme myös todenneet, että onnellisuus ja hyvät asiat ovat kaiken toiminnan tavoite, suoraan tai epäsuoraan. Olemme myös todenneet, että kärsimys on yleisesti huono asia, mutta ei ehdottomasti: jos se johtaa lopulta suurempaan onnellisuuteen, voi kärsimys olla hyvä asia.</p>

<p>On varmaan hyvä huomioida, että hyvä asia ja hyvältä näyttävä asia ovat eri asioita. Kaikki ilmeisesti tavoittelevat vähintäänkin hyvältä näyttäviä asioita, mutteivät välttämättä hyviä asioita. Esimerkiksi rikollinen saattaa nähdä pankinryöstöstä saadun rahan hyvänä, vaikka se ei välttämättä sitä olisi. Kuten Aristoteles aikanaan huomautti: <strong>"Useimmissa tapauksissa erehdys näyttää aiheutuvan nautinnosta, sillä se näyttää hyvältä silloinkin, kun se ei ole sitä."</strong></p> 

<p>Toinen esimerkki tästä voisi olla päihteet. Ne vaikuttavat hyvältä ja tavoiteltavalta, sillä ne tuottavat hetkellistä onnellisuutta. Mutta tästä ei automaattisesti seuraa että se olisi hyvä asia, sillä se saattaa johtaa suurempaan kärsimykseen myöhemmin. Tämä on ikäänkuin käänteinen versio siitä mitä kävimme läpi aiemmin, että pieni kärsimys voi johtaa suureen onnellisuuteen. Kolmas esimerkki tästä voisi olla esimerkiksi lemmikit, lapset ja omaisuus. Ne vaikuttavat hyviltä asioilta, mutta voivat tuottaa kärsimystä, tai toisinpäin. Kuten aiemmin huomautin, monet hankkivat hyvältä näyttäviä asioita kuten omaisuutta, ja sitten valittavat kohtaloaan, sillä ne ei todellisuudessa olleetkaan hyviä. Vaikuttaa siltä että haukumme väärää puuta. Tavoittelemme ulkoisia asioita saadaksemme sisäistä onnellisuutta, vaikka monesti sisäiseen onnellisuuteen johtaa sisäiset teot. Haaveilemme rahasta ja muusta vastaavasta, laiminlyöden samalla itsemme: ikään kuin olisimme rahan orjia. Seneca taisi olla oikeassa sanoessaan, että <strong>"Tylsämielisyytemme sopii ilmetä siitä, että ajattelemme ostavamme vain niitä asioita, joista maksamme rahaa, mutta niitä asioita, joista maksamme omalla itsellämme, nimitämme ilmaiseksi."</strong></p>

<p>Taisimme kuitenkin aiemmin laiminlyödä ja ohittaa yhden kohdan. Esitimme deskriptiivisen premissinen, että empatia, luottamus, turvallisuus ja yhteisö tuottavat onnellisuutta. Vedimme tästä yhdestä premissistä suoraan johtopäätöksen, että meidän tulee siis tuottaa onnellisuutta myös muille ja vähentää muiden kärsimystä. Tämä ei ole lainkaan loogista ja osuu Humen giljotiiniin. Rakentakaamme siis uudestaan argumentti. Onko onnellisuuden tai kärsimyksen kokijalla väliä? Intuitiivisesti vaikuttaa itsekkäältä olettaa, että vain omalla kärsimyksellä ja onnellisuudella olisi väliä. Lisäksi muiden onnellisuus ja kärsimys on kytköksissä omaan, sillä olemme sosiaalisia eläimiä. Tehkäämme uusi syllogismi siis:<p>

<ul>
<li> Deskriptiivinen premissi: Ihminen on sosiaalinen eläin joka tarvitsee muita.</li>
<li> Deskriptiivinen premissi: empatia, luottamus, turvallisuus ja yhteisö tuottavat onnellisuutta.</li>
<li> Normatiivinen premissi: On tavoiteltava hyvää elämää, eli onnellisuutta ennemmin kuin huonoa, eli kärsimyksen täytteistä elämää.</li>
<li>Infrenssi ja johtopäätös: Koska onnellinen eli hyvä elämä on tavoiteltavaa, on meidän myös tavoiteltava siihen johtavia seikkoja, kuten empatiaa, luottamusta, turvallisuutta ja yhteisöä</li>
</ul>

<p>Koko rakenteemme pohjautuu utilitarismiin, jossa käytämme onnellisuutta ja kärsimystä kaiken pohjana. On siis tärkeää tutkia utilitarismin juuria hieman tarkemmin. On mielestäni vaikeaa — ellei mahdotonta — löytää yhtäkään ihmisen suorittamaa asiaa joka ei liittyisi näihin kahteen käsitteeseen. Jopa abstraktit arvot, kuten totuus ja kauneus saavat arvonsa siitä että ne tuottavat meille mielihyvää tai pahaa. Jopa tutkija joka sanoo tekevänsä työtään totuuden vuoksi, kokee tyytyväisyyttä ja merkityksellisyyttä tästä päätöksestä, joka on onnellisuutta. Jopa Sokrates, joka kuoli totuuden vuoksi, koki tyytyväisyyttä tähän päätökseen. Jos poistaisimme onnellisuuden ja kärsimyksen, tietääkseni emme tekisi yhtään mitään enään. Tämän voiman vuoksi valitsisin sen meidän mittapuuksi. Mutta Jos oletamme, että oma ja muiden onnellisuus tarkoittaa hyvää elämää, niin mihin asti viemmä tämän? Pitäisikö kaikille antaa SNRI-lääkkeitä jotta he tuntisivat enemmän onnellisuutta? Mikä on tarpeeksi onnellisuutta? Ehkä tämän ratkaisemiseksi olisi hyvä tarkastella mitä tarkoitamme onnellisuudella. Epikurolaiset ajattelivat, että onnellisuus on hedonista, eli nautintoa, kun taas Aristoteles ajatteli sen olevan merkityksen tunnetta, eli eudamoniaa. Stoalaiset ja buddhalaiset ajattelivat sen olevan mielen rauhaa, kun taas utilitaristit saattavat jakaa onnellisuuden alempiin mielihyviin (fyysiset) sekä korkeampiin mielihyviin (älylliset ja moraaliset). Vaikuttaa siltä, että onnellisuus käsitteenä on melko monimutkainen. Merkityksen tunne, oikeudenmukaisuus ja rauha lisäävät onnellisuutta eri tavoin kuin lääkkeiden tuottama onnellisuus. Voitaisiin siis sanoa, että kyseessä oleva onnellisuus sisältää muutakin kuin hedonista nautintoa, ja koostuu useista osista. Kerratkaamme siis missä olemme toistaiseksi:</p>

<ul>
<li>Aksiooma: Elämällä ei ole tarkoitusta.</li>

<li>Normatiivinen premissi: Jos elämällä ei ole tarkoitusta, on tavoiteltava hyvää elämää ennemmin kuin huonoa.</li>

<li>Määritelmä 1: Hyvä elämä = oma ja muiden kokonaisvaltainen onnellisuus + kärsimyksen puute.</li>

<li>Määritelmä 2: Onnellisuus = Useiden tekijöiden kokonaisuus, kuten merkityksellisyyden, rauhan, autonomian, hyveen, yhteyden jne. Ei siis pelkkää hedonista nautintoa.</li>

<li>Infrenssi ja johtopäätös: Jos hyvä elämä koostuu kokonaisvaltaisesta onnellisuudesta, ja onnellisuus useista tekijöistä, silloin hyvän elämän tavoittelu ei voi tarkoittaa pelkän hedonisen nautinnon maksimointia. Todellinen onnellisuus on monien eri onnellisuuden muotojen tasapainoa.</li>
</ul>

<p>Palatkaamme alkuperäiseen kysymykseen: Miksi tehdä työtä. Olemme toistaiseksi johtopäätöksessä, että elämällä ei ole tarkoitusta, mutta haluamme elää sen mielummin hyvin kuin huonosti. Hyvä elämä on synonyymi onnellisen elämän kanssa. Sosiaalisina olentoina muiden onnellisuus on tärkeää, sillä tarvitsemme muita. Teko on hyvä jos se tuottaa enemmän onnellisuutta kuin kärsimystä itselle ja muille. Työnteko olisi siis oikea teko, jos se tapaa nämä ehdot. Käytännössä harvoin näen tämän kuitenkaan tapahtuvan. Se on mahdollista, mutta harvinaista. Kyseessä voi toki olla vahvistusharha, saatavuusharha ja kaikukammio ilmiö myös. Jos työnteko ei tapaa näitä ehtoja, tulisi itseltä kysyä, miksi yhä tekee sitä.</p>

<p>Tähän voisi vastata, että vaikka nämä ehdot ei täyty, eikö työnteko ole välttämätöntä? Mutta jos palaamme hieman takaisin päin, huomaamme, että onnellisuus ja kärsimyksen vähennys oli kaiken tavoite. Toki tämä nojautuu utilitarismiin, joten tulisi se ensin hyväksyä. Ilman näitä kahta käsitettä emme tekisi mitään. Joten jos työnteko ei edesauta tätä tavoitetta, joka on kaiken ydin, miksi tehdä sitä? Miksi yhä jatkaa elämää, jos se on koko rakentamamme elämän vastaista, eikä ole edes halua sitä muuntaa? Maailmassa, jossa ei olisi onnellisuutta tai kärsimystä, mitä työnteko auttaisi? Mitä tekisit rahalla? Voisit vain kuolla rauhassa koska et pelkää tai nauti mistään, kaikki olisi täysin turhaa. Ihmiset unohtavat usein suuremman tarkoituksen. Raha itsessään on vain numeroita tai paperia, työnteko vain liikettä. Työ ja siitä saatava raha eivät ole intrinsisesti arvokkaita, vaan niiden arvo on instrumentaalista: ne toimivat välineinä hyvien asioiden saavuttamiseksi. Ja kuten olemme todenneet, hyvät asiat ovat onnellisuutta tuottavia. Olisi paradoksaalista tuottaa numeroita, joiden tarkoitus on pohjimmiltaan onnellisuus, jos näiden numeroiden tuottaminen synnyttää kärsimystä. Voimme tarkastella tätä seuraavalla tavalla:</p>

<ul>
<li>Deskriptiivinen premissi 1 (määritelmä):
Hyvä elämä = oma ja muiden kokonaisvaltainen onnellisuus + kärsimyksen puute.</li>

<li>Deskriptiivinen premissi 2 (määritelmä):
Onnellisuus = useiden hyvien tekijöiden tasapaino (merkitys, rauha, autonomia, yhteys, hyve, mielihyvä jne.).</li>

<li>Deskriptiivinen premissi 3:
Työ voi tuottaa sekä onnellisuutta että kärsimystä.</li>

<li>Deskriptiivinen premissi 4:
Instrumentaalinen arvo on hyvä vain, jos se edistää sitä, mihin se on väline.</li>

<li>Arvoteoreettinen premissi:
Työ ja raha eivät ole intrinsisesti arvokkaita, vaan instrumentaalisia välineitä.</li>

<li>Infrenssi ja johtopäätös:
Koska työ ja raha ovat vain välineitä hyvän saavuttamiseen, niiden arvo riippuu siitä, edistävätkö ne tätä hyvää, tässä tapauksessa onnellisuutta. Ne on hyviä vain, jos ne tuottavat enemmän kokonaisvaltaista onnellisuutta kuin kärsimystä. Jos ne tuottavat enemmän kärsimystä kuin onnellisuutta, työnteko ja raha olisi huonoja asioita, koska ne ei täytä välineen tarkoitusta.</li>
</ul>


</main>
<script>
  (function() {
    const btn = document.getElementById('themeToggle');
    const root = document.documentElement; // html
    const body = document.body;

    // Palautetaan tallennettu teema (light/dark)
    const saved = localStorage.getItem('site-theme');
    if (saved === 'light') {
      root.classList.add('light-theme');
      body.classList.add('light-theme');
      btn.textContent = 'Vaihda tumma teema';
      btn.setAttribute('aria-pressed', 'true');
    } else {
      // varmistus: poista jos jostain syystä lisätty
      root.classList.remove('light-theme');
      body.classList.remove('light-theme');
      btn.textContent = 'Vaihda vaalea teema';
      btn.setAttribute('aria-pressed', 'false');
    }

    btn.addEventListener('click', () => {
      const turningOn = !root.classList.contains('light-theme');
      // Lisätään/poistetaan molemmilta tasoilta varmistaen muuttujien periytyminen
      root.classList.toggle('light-theme', turningOn);
      body.classList.toggle('light-theme', turningOn);

      btn.textContent = turningOn ? 'Vaihda tumma teema' : 'Vaihda vaalea teema';
      btn.setAttribute('aria-pressed', turningOn ? 'true' : 'false');

      localStorage.setItem('site-theme', turningOn ? 'light' : 'dark');
    });
  })();
</script>

</body>

</html>
